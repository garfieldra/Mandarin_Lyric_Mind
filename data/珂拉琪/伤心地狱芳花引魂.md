## 歌名
伤心地狱芳花引魂

## 歌手
珂拉琪

## 收录专辑
MEmento·MORI

## 发行时间
2021

## 地区
台湾

## 类型
乐团

## 歌词
作词：王家权
作曲：王家权

求神切断世间迷恋
Kiû sîn tshiat-tn̄g sè-kan bê-luân
降伏千百夜叉恶鬼
Hâng-ho̍k tshing-pah iā-tshe ok-kuí
孽镜台前斟酌审判
Gia̍t-kiànn-tâi tsîng tsim-tsiok sim-phuànn
咙喉出力讲袂出声
Nâ-âu tshut-la̍t kóng bē tshut-siann

大铁围山无间地狱
Tāi-thih-uî suann Bû-kan tē-ga̍k
火烧狱城十万八千
Hué-sio ga̍k-siânn tsa̍p-bān peh-tshing
越头看无来时的路
Ua̍t-thâu khuànn-bô lâi-sî ê lōo
明王指引头前光明
Bîng-ông tsí-ín thâu tsîng kong-bîng

若是讲 我看天无望
Nā-sī kóng guá khuànn thinn bô-bāng
坦白讲 嘛望地无路
Thán-pe̍h kóng mā bāng tè bô-lōo
一个人 无喙嘛无舌
Tsi̍t ê lâng bô tshuì mā bô tsi̍h
孤身流转 伫北阴酆都
Koo-sin liû-tsuán tī Pak-Im Hong-Too

阴风中 听枵鬼咧爬
Im-hong tiong thiann iau-kuí leh pê
心惊惊 见十殿阎君
Sim kiann-kiann kìnn Tsa̍p-tiān Giâm-kun
戆戆踅 等乌白无常
Gōng-gōng se̍h tán Oo-peh Bû-siông
向腰牵我 摄我的亡魂
Ànn-io khan guá liap guá ê bông-hûn

「头犁犁的少年家 你欲越去佗位？」
Thâu-lê-lê ê siáu-liân ke, lí beh ua̍t khì tó-uī
满面风霜 拄著 百千万劫
Muá-bīn hong-song tú-tio̍h pah-tshing-bān-kiap

「敢是予鬼仔煞著？栊仔内面的人」
Kám-sī hōo kuí-á suah tio̍h, lông-á lāi-bīn ê lâng
无名无姓 恬恬 予人掷伫涂跤
Bô-miâ-bô-sènn, tiām-tiām, hōo lâng tàn tī tôo-kha

凡势是意外 抑是生来注定
Huân-sè sī ì-guā iah-sī senn lâi tsù-tiānn
敢若一场梦 规身躯轻松
Kán-ná tsi̍t tiûnn bāng kui sin-khu khing-sang
火王爷现身 目睭擘金金
Hué-ông-iâ hiàn-sin ba̍k-tsiu peh-kim-kim
烦恼拢烌去 无白色的水
Huân-ló lóng hu-khì bô pe̍h-sik ê tsuí

复制你的爱 复制你的勇气
Ho̍k-tsè lí ê ài ho̍k-tsè lí ê ióng-khì
复制你的眼 复制你的灵魂
Ho̍k-tsè lí ê gán ho̍k-tsè lí ê lîng-hûn
复制你的泪 幻化阿修罗
Ho̍k-tsè lí ê luī huān-huà A-siu-lô
代你堪一切 绝望的火
Tài lí kham it-tshè tsua̍t-bōng ê hué

转轮圣王起身 守护无命人客
Tsuán-lûn-sìng-ông khí-sin siú-hōo bô-miā lâng-kheh
远远的声传来 伊的祈求
Hn̄g-hn̄g ê siann thuân lâi i ê kî-kiû
众神攑灯相送 看顾有情众生
Tsiòng-sîn gia̍h-ting sio-sàng, khuànn-kòo iú-tsîng tsiòng-sinn
一生珠泪落涂 路边红花清芳
Tt-sing tsu-luī lo̍h-tôo lōo-pinn âng-hue tshing-phang

伫隐痀桥终点 是自由的向望
Tī ún-ku-kiô tsiong-tiám sī tsū-iû ê ǹg-bāng
望你会当平平安安
Bāng lí ē-tàng pîng-pîng-an-an
放袂记的人生 有月娘咧照路
Pàng bē-kì ê jîn-sing ū gue̍h-niû leh tsiò-lōo
祝你行过一世人的伤悲
Tsiok lí kiânn-kuè tsi̍t-sì-lâng ê siong-pi

拔开你手内 彼缚牢的铁链
Pue̍h-khui lí tshiú lāi he pa̍k-tiâu ê thih-liān
无伤无痕 袂阁疼矣
Bô-siong-bô-hûn bē koh thiànn--ah
拍毋见的身躯 拢揣倒转来
Pha̋ng-kiàn ê sin-khu lóng tshuē tó--tńg-lâi
头前有人 咧等你
Thâu-tsîng ū lâng leh tán lí