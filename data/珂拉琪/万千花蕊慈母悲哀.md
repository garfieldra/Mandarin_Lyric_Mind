## 歌名
万千花蕊慈母悲哀

## 歌手
珂拉琪

## 收录专辑
MEmento·MORI

## 发行时间
2021

## 地区
台湾

## 类型
乐团

## 歌词
作词：王家权
作曲：王家权

下晡 一个人踮厝内
Ē-poo, tsi̍t ê lâng tiàm tshù-lāi
西北雨 沃澹窗外的衫
Sai-pak-hōo, ak-tâm thang-guā ê sann
外口的人 犹未转来
Guā-kháu ê lâng iah-buē tńg--lâi
戆戆咧等 戆戆攑一支雨伞
Gōng-gōng--leh tán, gōng-gōng gia̍h tsi̍t ki hōo-suànn

为你 几若摆困袂去
Uī lí, kuí-nā pái khùn bē khì
全世界 揣袂著你的形影
Tsuân-sè-kài, tshuē bē tio̍h lí ê hîng-iánn
凡势 会当共你放捒
Huān-sè, ē-tàng kā lí pàng-sak
气身恼命 我哪会拢无要无紧
Khì-sin-lóo-miā, guá ná-ē lóng bô-iàu-bô-kín

踮遮规暝 看电火闪烁
Tiàm tsia kui-mê, khuànn tiān-hué siám-sih
我踮遮等待 拍无去的人
Guá tiàm tsia tán-thāi, phah-bô--khì ê lâng
听厝内的声 声声伫咧吼
Thiann tshù-lāi ê siann, siann-siann tī-leh háu
我踅来踅去 思念火烧房间
Guá se̍h-lâi-se̍h-khì, su-liām hué sio pâng-king

袂开的花 无欲转来的人
Buē khui ê hue, bô beh tńg--lâi ê lâng
美丽的你啊 想著你彼当时 攑悬你的旗仔
Bí-lē ê lí--ah, siūnn tio̍h lí hit-tong-sî, gia̍h kuân lí ê kî-á
路边的话 满街路雨纷飞
Lōo-pinn ê uē, muá ke-lōo hōo hun-hui
时代的变卦 孤单的我一个人 问天也毋捌
Sî-tāi ê piàn-kuà, koo-tuann ê guá tsi̍t ê lâng, mn̄g thinn iā m̄-bat

手内啥物拢无 只䞐我欲予你的爱
Tshiú lāi siánn-mih lóng bô, tsí tshun guá beh hōo lí ê ài
有血有肉的人 煞下落不明
Ū hueh ū bah ê lâng, suah hē-lo̍h-put-bîng

共你的 记持啊 囥伫我的心内
Kā lí ê kì-tî--ah, khǹg tī guá ê sim-lāi
骑你的 白马啊 行你欲行的路
Khiâ lí ê pe̍h-bé--ah, kiânn lí beh kiânn ê lōo
风吹来 花落涂 点一欉香祈求
Hong tshue lâi, hue lo̍h-thôo, tiám tsi̍t tsâng hiunn kî-kiû
(南无观世音菩萨)
(Lâm-bû-kuan-sè-im-phôo-sat)

若准讲你 算著这出悲剧
Nā-tsún kóng lí, sǹg tio̍h tsit tshut pi-kio̍k
你敢会看顾 绁落来伊头前 彼逝歹行的路
Lí kám ē khuànn-kòo, suà--lo̍h-lâi i thâu-tsîng, hit tsuā pháinn kiânn ê lōo
梦中的我 看你沓沓仔行
Bāng-tiong ê guá, khuànn lí ta̍uh-ta̍uh-á kiânn
牵你的亡魂 有一工咱做伙 转去彼个所在
Khan lí ê bông-hûn, ū tsi̍t kang lán tsò-hué, tńg-khì hit ê sóo-tsāi

我 蔫去的爱(规路拢是)
Guá, lian-khì ê ài(Kui-lōo lóng sī)
佮你 恬去的心(你)
Kah lí, tiām--khì ê sim(lí)
伫这乌暗时代(伫这乌暗时代)
Tī tse oo-àm sî-tāi(Tī tse oo-àm sî-tāi)
是有缘无份(想欲讲出)
Sī ū-iân bô-hūn(Siūnn beh kóng-tshut)

写袂了的批(的)
Siá bē liáu ê phue(ê)
佮讲袂煞的话(奈何)
Kah kóng bē suah ê uē(Nāi-hô)
(亻因) 开袂完的铳(开袂完的铳)
In khui bē uân ê tshìng(Khui bē uân ê tshìng)
看人去楼空(火烌犹在)
Khuànn lâng-khì lâu-khang(Hué-hu iû-tsāi)

雨 微微仔落
Hōo, bî-bî-á lo̍h
天 微微仔光
Thinn, bî-bî-á kng
看你 微微仔笑
Khuànn lí, bî-bî-á tshiò
后世人再会
Āu-sì-lâng tsài-huē

